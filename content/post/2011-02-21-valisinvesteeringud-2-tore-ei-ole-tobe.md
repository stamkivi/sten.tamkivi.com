---
title: 'Välisinvesteeringud 2: tore ei ole tobe'
author: sten
type: post
date: 2011-02-21T15:29:18+00:00
url: /2011/02/valisinvesteeringud-2-tore-ei-ole-tobe/
tt_auto_tweet:
  - 'false'
tt_auto_tweet_text:
  - 'New post: [TITLE] [URL]'
tweet_this_url:
  - getnew
tt_tweeted:
  - http://twitter.com/seikatsu/status/39708248214867969
tt_tweeted_date:
  - 2011-02-21 15:29:18
dsq_thread_id:
  - 236341187
categories:
  - Eesti keeles
tags:
  - eesti
  - majandus
  - meedia
  - poliitika
  - valimised

---
[Eile murdsin pead selle üle][1], milline võiks olla Sven Mikseri seisukoht välisinvesteeringute ja Eesti oma ettevõtluse toetamise küsimuses. Tolle postituste [kommentaaridest][2] tuli mitu head mõtet (aitäh!): vaadata-kuulata videosalvestust ja küsida Mikserilt otse. Tegin mõlemat ja sain targemaks:

> <!-- p.p1 {margin: 0.0px 0.0px 0.0px 0.0px; font: 12.0px Helvetica; color: #134fae} p.p2 {margin: 0.0px 0.0px 0.0px 0.0px; font: 12.0px Helvetica; color: #134fae; min-height: 14.0px} p.p3 {margin: 0.0px 0.0px 0.0px 0.0px; font: 13.0px Arial; color: #16007f} p.p4 {margin: 0.0px 0.0px 8.0px 0.0px; text-align: center; font: 16.0px 'Times New Roman'; color: #134fae; min-height: 18.0px} p.p5 {margin: 0.0px 0.0px 0.0px 0.0px; font: 13.0px Tahoma; color: #134fae} p.p6 {margin: 0.0px 0.0px 0.0px 0.0px; font: 16.0px 'Times New Roman'; color: #134fae} p.p7 {margin: 0.0px 0.0px 0.0px 0.0px; font: 16.0px 'Times New Roman'; color: #16007f} span.s1 {color: #000000} -->
> 
> **From:** Sven Mikser <Sven.Mikser@riigikogu.ee>
  
> **Date:** February 21, 2011 13:56:07 GMT+02:00
  
> **To:** Sten Tamkivi
  
> **Subject:** **RE: Reedene Tuulelohe lend**
> 
> Tere veelkord,
> 
> Hakkasin mõtlema ja meenutama  ja usun, et võisin Martinsoni kommentaari peale öelda, et võrreldes välisinvesteeringuga oleks kodumaisel kapitalil rajanev innovaatiline ettevõte veelgi TOREDAM. Kindlasti mitte tobedam. Kui mu põrisev „r“ kuulaja segadusse ajas, siis kontekstist oleks pidanud siiski välja noppima, mida ma silmas pidasin.
> 
> Sven Mikser
> 
> **From:** Sven Mikser
  
> **Sent:** Monday, February 21, 2011 1:29 PM
  
> **To:** Sten Tamkivi
  
> **Subject:** RE: Reedene Tuulelohe lend
> 
> Tere hr. Tamkivi,
> 
> Kõigepealt pean ütlema, et mind üllatab see „tsitaat“ ilmselt veel rohkem kui Teid, sest midagi niisugust ei ole ma teadlikult kindlasti mitte öelnud ega ka mõelnud.
> 
> Minu sissejuhatavas sõnavõtus „Tuulelohel“ oli lõik, milles ma ütlesin umbes nii: välismajanduspoliitikast kõneldes meeldiksid meile kõige enam otseinvesteeringud, mis tuleksid tarka tööd eeldavasse tootvasse sektorisse. Eriti hea oleks, kui see raha saaks õilistatud Eesti tööga ja tulemusena sündinud teenus või toode eksporditaks.
> 
> Vasturepliigis ütles Allan Martinson, et minu mõtteavaldus meenutab talle Andrus Ansipi poolt kunagi öeldut ja et tema arvates kuulub selline mõtteviis 20. sajandisse ning et tegelikult vajame me hoopis oma kodumaistel investeeringutel baseeruvat teadusmahukat tootmist.
> 
> Mina ütlesin, et Eesti innovatsiooni toetamise poliitika on minu arvates liiga konservatiivne. Meie EAS-il, Arengufondil ja teistel selleks kutsutud organisatsioonidel on olemas kõik õiged meetmed, aga kuna finants on piiratud, kiputakse toetama suhteliselt „lollikindla“ (s.t. turvalise, mitte tobeda!) äriplaaniga ettevõtmisi, mis võiksid oma krediidivajaduse rahuldada ka kommertsturul. Seevastu tõeliselt riskijulgetel ja innovatiivsetel ettevõtmistel on riigi tuge raske saada.
> 
> Kui Äripäev või keegi teine luges siit välja, et ma pean kodumaiseid investeeringuid „tobedateks“, siis on see kas pealiskaudsus või pahatahtlik konteksti moonutus. Seda viimast ei tahaks meie lugupeetud ärilehelt uskuda.
> 
> Parimat,
  
> Sven Mikser
> 
> <!-- p.p1 {margin: 0.0px 0.0px 0.0px 0.0px; font: 16.0px 'Times New Roman'; color: #16007f} -->P.S. Mul ei ole midagi selle vastu, kui ka minu vastuse oma blogis postitate.

Müsteerium lahendatud ja minuarust oleks paslik Äripäeval vabandada oma allika öeldu sisu nii tobedalt moonutava lapsuse eest.

Aga tagasi teema enda juurde pöördudes &#8211; mis on teiste, eelkõige valimistel kandideerijate arvamus, välisinvesteeringute toetamise ja oma ettevõtluse poputamise tasakaalust?

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2011%2F02%2Fvalisinvesteeringud-2-tore-ei-ole-tobe%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://sten.tamkivi.com/2011/02/valisinvesteeringud-valjamurdmine-maailma-ja-mikser/
 [2]: http://sten.tamkivi.com/2011/02/valisinvesteeringud-valjamurdmine-maailma-ja-mikser/#respond