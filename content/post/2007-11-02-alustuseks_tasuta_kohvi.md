---
title: Alustuseks tasuta kohvi
author: sten
type: post
date: 2007-11-02T11:10:24+00:00
url: /2007/11/alustuseks_tasuta_kohvi/
dsq_thread_id:
  - 229047011
tweet_this_url:
  - https://bit.ly/hksmID
tt_auto_tweet:
  - 'false'
tt_auto_tweet_text:
  - 'New post: [TITLE] [URL]'
categories:
  - Eesti keeles
tags:
  - eesti
  - konverents
  - majandus

---
[<img src="http://farm3.static.flickr.com/2039/1824059179_b916337658.jpg" width="500" height="375" alt="Arengufondi hommikusöök" />][1]
  
Palju diskussioone põhjustanud riiklik [Arengufond][2] alustas tänase arutelu-hommikusöögiga esmakordselt laiemat dialoogi Eestis juba tegutsevate riskikapitalistide ja ettevõtjatega. Seltskond soliidne, õhkkond tore ja jutt selgelt nihkunud &#8220;kas on vaja?&#8221; küsimuselt &#8220;kuidas teeme?&#8221;-le.
  
Mõned üksikud meeldejäävamad mõttekillud:
  
* Baltikumi riskikapitali turu maht on 12m EUR, Soomes 700m EUR. Tõsi, viimasest numbrist enamiku moodustavad management buy-out ja buy-in tehingud, spinoffid suurfirmadest jm. Seed stage & startup osakaal on ehk veerand. (Arengufondi värske Investeeringute juht [Markku Mäenpää][3])
  
* Arengufondi on palju kahtlustatud plaanis, et see on pelgalt poliitikute klassivendade hämarate projektide jaoks raha kantimise vahend. Ja mis seal salata &#8211; ka Arengufondi seadusest ([PDF][4]) kumab see variant läbi. Seega on meil Markkuga hästi läinud &#8211; ta ei ole Eestis kellegagi koos koolis käinud, malevas olnud või muul viisil semutsenud. ([Arengufondi nõukogu esimees Indrek Neivelt][5])
  
* Praegu on õige aeg innovaatilise riskikapitali peale rõhku panema hakata. Veel aasta tagasi vaadati kedagi, kes eelistab tehnoloogiat kinnisvarale (kus on narkoäriga sarnased marginaalid) kui lollakat. (Rainer Nõlvak)
  
* Lepiks terminites kokku &#8211; Eesti kinnisvaraarendus ei ole enam mitte _real-estate_ vaid _fake-estate_ äri. (Üllar Jaaksoo)
  
* Arenguseire peaks jälgima sellist indikaatorit nagu Ambitsiooniindeks ja töötama selle tõstmiseks. Kas meie ettevõtjad ja tehnoloogid tahavad südamest olla Euroopa või maailma tipus oma äriga? (Üllar Jaaksoo)
  
Mulle tundub, et peamine asi millele tehnoloogiaekspordi kasvu toimumiseks keskenduma peab, on siiski inimesed, kes ettevõtted edukaks teha suudaks. Või täpsemalt nende inimeste poolt kantava kultuuri muutmine ja kasvatamine.
  
Millest alustada? IT-tudengi harimisest, et ta teaks, mis asi on riskikapital ja kuidas seda oma esimese firma loomisel süüakse. Kogenud välisjuhtide, -marketdroidide, -tehnoloogiagurude meelitamisest kasvõi paariks aastaks Eestisse kogemust jagama. Suurte firmade kõhust kiirete ja agresiivsete spin-offide väljameelitamisest.

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2007%2F11%2Falustuseks_tasuta_kohvi%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://www.flickr.com/photos/seikatsu/1824059179/ "Photo Sharing"
 [2]: http://www.arengufond.ee/index.php
 [3]: http://www.arileht.ee/artikkel/403243
 [4]: http://www.arengufond.ee/files/Eesti%20Arengufondi%20seadus.pdf
 [5]: http://euro.postimees.ee/300107/esileht/majandus/242089.php