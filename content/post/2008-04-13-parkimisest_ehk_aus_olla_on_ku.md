---
title: Parkimisest ehk aus olla on kulukas
author: sten
type: post
date: 2008-04-13T19:23:00+00:00
url: /2008/04/parkimisest_ehk_aus_olla_on_ku/
tweet_this_url:
  - https://bit.ly/giJYAx
tt_auto_tweet:
  - 'false'
tt_auto_tweet_text:
  - 'New post: [TITLE] [URL]'
dsq_thread_id:
  - 263523498
categories:
  - Eesti keeles
tags:
  - eesti

---
Ühe reede õhtu, mil parkisin auto üle hulga Tallinna vanalinna, kronoloogia:

18:53 &#8211; Pargin auto ja suundun üritusele
  
22:00 &#8211; sõber esitab pika ja praktilisest näidetest pikitud selgituse, kuidas ja miks tema on loobunud Tallinnas mobiilparkimisest, kuna see ei tasu vaeva. Europarkil kui eraoperaatoril puuduvat mehhanism ilma kohtuta tasusid reaalselt kasseerida. Ja linnavalitsuse eest kontrolli teostavat Ühisteenuseid olla tänavail näha pöördvõrdelises seoses õhuniiskusega. Avaldan (mitte eriti veenvalt) arvamust, et eks see maksmine ole natuke ka ühiskonna ja kultuuri küsimus, mitte ainult hirmust kontrolli eest. Mida head Tallinna linnas tänu kogutavatele parkimisrahadele juhtunud on, ei oska muidugi keegi öelda. (Ja kaudse kõrvalmõjuna &#8211; mis toonil mõttevahetust põhjendab k-linnavalitsuse teemasse segamine, võite ise arvata)
  
22:46 &#8211; saabub SMS: parkimine lõppemas. Pikendan.
  
01:30 &#8211; jõuan taksoga koju ja lähen magama.
  
02:46 &#8211; saabub SMS: parkimine lõppemas. Mina magan.
  
02:53 &#8211; parkimine lõpeb, saldo 593.20. Mina ikka magan.
  
10:41 &#8211; Hommikukohvi kõrvale vaatan sõnumit ja pikendan parkimist.
  
14:09 &#8211; Jõuan peale mõningasi kiirustamata asjatoimetusi auto juurde. Ja leian sealt kell 07:48 väljastatud trahvikviitungi summas 480 krooni. Lõpetan parkimise, mida selleks hetkeks on legaalselt toimunud 845.80 eest.

Kokku lisandus toreda vanalinna-õhtu kuludesse 1325.80

Sellega seoses jäävad kripeldama mõned küsimused:

  * Kuidas endale järgmisel korral põhjendada vajadust parkimise eest tasumisele mõelda enne kui kviitung akna vahele tekib (või ei teki)?
  * Kas peaks endale selgeks tegema, millise süntaksiga käib ühe parkimise limiidi suurendamine, mis on kehtivad parkimise tunnihinnad eri tsoonides ja teostama igakordseid peastarvutusi planeeritava parkimisajaga klappiva limiidi kehtestamiseks?
  * Miks peab kontroll tegema fikseeritud summaga trahvi, mitte ei võiks näiteks lihtsalt jõuga taasaktiveerida su pooleli jäänud mobiilparkimise &#8211; juhul kui see katkes näiteks kuni 4 või 6 või 8 tundi enne kui ta kohale jõudis?
  * Üks hetkel Eestis elav USAst pärit kolleeg tähendas, et Tallinna parkimistasud ei erine enam Põhja-California omadest. Seejuures on tähelepanuväärne, et Tallinna vanalinna parkimistund 72kr / h on ca 10% rohkem väärt kui eesti keskmine töötund (riigi keskmine brutopalk on 66 kr / h). Mis nad ikkagi selle rahaga teevad? San Franciscos või San Joses on näiteks tänavad korras ja puhtad, kui mingeid ilmseid võimalikke kasutusvaldkondi otsida&#8230;

PS: [www.tallinn.ee][1] ei leidnud ma praegu parkimise hindu esimese paarikümne klikiga. Alles Google abiga sattusin [www2.tallinn.ee][2] taha peidetud eelmise, normaalse veebiversiooni peale &#8211; soovitan, kui mingit linnainfot tegelikult leida vaja.

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2008%2F04%2Fparkimisest_ehk_aus_olla_on_ku%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://www.tallinn.ee
 [2]: http://www2.tallinn.ee