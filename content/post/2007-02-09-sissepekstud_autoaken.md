---
title: Sissepekstud autoaken
author: sten
type: post
date: 2007-02-09T12:56:41+00:00
url: /2007/02/sissepekstud_autoaken/
dsq_thread_id:
  - 229046784
tweet_this_url:
  - getnew
categories:
  - Eesti keeles

---
[<img src="http://farm1.static.flickr.com/187/384464130_ada20d687a.jpg" width="500" height="375" alt="Car window &quot;surprise&quot;" />][1]
  
Mulle lihtsalt ei mahu pähe, milliste värdjatega tuleb aeg-ajalt ikkagi soovimatult kokku puutuda.
  
Fotol nähtav vaatepilt avanes täna hommikul Tallinna kesklinnas. Ede maja ette pargitud autol oli lihtsalt pulli pärast aken sisse löödud, autost midagi varastatud ei olnud. Sama lugu ka kõrvale pargitud naabrimehe autoga. Helistasin politseisse, kes helistasid mõne aja pärast tagasi, et neil siiski ei ole vaja kohale tulla &#8211; täna öösel olla Ravi tänaval ja mujal kesklinnas autoklaase sisse pekstud nii massiliselt, et nad on öösel juba ringi tiirutanud ja ka kõnealusest autost on pildid olemas, vaja ainult avaldus sisse viia.
  
Lihtsalt ei ole sõnu. Isegi ebaviisakaid napib.
  
Ahjah, positiivseid killukesi (teadlik sõnavalik) kogu asja juures siiski ka. Minu enda kõrvalmaja ette pargitud autot millegipärast säästeti. SEB liisingu kahjukäsitlus oli kohal ca 15 minutiga, auto teenindusse vedaja pisut enam kui tunniga. Ja politsei 110-dispetsher oli nii kõnet vastu võttes kui tagasi helistades viisakam ja toredam suhtleja kui mõni keskpärasem privaatpanganduse kliendihaldur.

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2007%2F02%2Fsissepekstud_autoaken%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://www.flickr.com/photos/seikatsu/384464130/ "Photo Sharing"