---
title: Kuidas kukkus Skype välja nii lihtne, et minu vanaisa sellega hakkama saab?
author: sten
type: post
date: 2007-05-11T14:36:01+00:00
url: /2007/05/kuidas_kukkus_skype_valja_nii/
tweet_this_url:
  - getnew
dsq_thread_id:
  - 304164917
categories:
  - Eesti keeles

---
Juba kümne päeva pärast avaneb suurepärane võimalus hea kolleegi Duncani käest ülaltoodud küsimust isiklikult küsida. Toodete kasutusmugavus ja selle kitsam alamhulk, tarkvara kasutajaliideste disain on Eestis kahetsusväärselt vähekaetud teemad, nüüd siis üks võimalus pisut silmaringi avardada.

Seda siis IT-Kolledzhi avalikul loengul, mille eelinfot hea meelega edasi levitan.

> IT Kolledž kuulutab homme välja järjekordse avaliku loengu **21. mail kell 14.30**, kuhu kutsume osalema Teidki. Peaesineja Duncan Lamb’i toob Skype Londonist Tallinnasse spetsiaalselt vaid selleks loenguks ja kaasettekande teeb nimekas kodumaine tootedisainer Tiit Liiv.
> 
> Ettekandes “Rääkides arvutitega: lühilood kasutusmugavusest, suhtlusest ja Skype disainimisest” („Talking with Computers: Short stories on usability, interaction and designing Skype “) keskendub Skype desktop-toodete disainijuht Duncan Lamb sellele kuidas aidata inimesi masinatega suhtlemisel, sest nende ehitamine ja hilisem kasutamine on tihti kaks täiesti erinevat asja. Ettekandes toob ta mitmeid näiteid töötavatest lahendustest nagu ka lähenemistest, mida lihtsalt ei võeta omaks, illustreerides kõike oma rikkaliku insider’i kogemusega Skype arendamisest.</p> 
> 
> Duncan Lamb ühines Skype’ga 2005.a aprillis ja juhib nüüd sealset disainerite meeskonda, kes tegelevad Windows-platvormil töötava Skype kasutajakogemuse pideva parendamisega. 2002-2003 töötas ta Nokias kasutajauuringute ja mobiilteenuste tootekontseptsioonide vallas. Vahepeal pakkus Duncan oma firma Nine Yards Design kaudu mobiilseadmete interaktsiooni disaini alast konsultatsiooni. Tal on õppinud tööstusdisaini Sheffield Hallam Ülikoolis (UK) ja saanud magistrikraadi Helsingi Kunsti ja Disaini Ülikoolist.</p> 
> 
> Lisaks esineb lühema kaasettekandega „Kõvad kasutajaliidesed“ tööstusdisainer Tiit Liiv (Artec Group OÜ) keskendudes füüsilistele kasutajaliidestele. Tiit Liiv on lõpetanud 1992. aastal ERKI tööstusdisaini alal ning töötanud peale seda kümme aastat Soome suurimas disainifirmas Desigence OY olles tänaseks tagasi Eestis Artecile disainimas.</p> 
> 
> Huvi korral palun registreerige end alloleval telefonil või e-posti teel. Samas oleme väga tänulikud kui teete selle loengu kohta käiva info ja kuulutuse (pdf-formaadis) kättesaadavaks kõigile huvilistele. Loeng toimub 21. mail kell 14.30-16.00 IT Kolledžis, Rävala pst 14, 1. korruse Neosaalis.</p> 
> 
> Lugupidamisega,
  
> IT Kolledž</p> 
> 
> Osalemine on tasuta ja avatud kõigile. Kohtade arv on piiratud! Peaettekanne on inglise keeles.</p> 
> 
> Registreerimine ja lisainformatsioon:
  
> tel: 628 5800, e-post: malle@itcollege.ee Malle Tragon </p><iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2007%2F05%2Fkuidas_kukkus_skype_valja_nii%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>