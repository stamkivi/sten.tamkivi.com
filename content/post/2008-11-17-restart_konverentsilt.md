---
title: Restart konverentsilt
author: sten
type: post
date: 2008-11-16T22:47:12+00:00
url: /2008/11/restart_konverentsilt/
dsq_thread_id:
  - 229047339
tweet_this_url:
  - https://bit.ly/h6vIaa
tt_auto_tweet:
  - 'false'
tt_auto_tweet_text:
  - 'New post: [TITLE] [URL]'
categories:
  - Eesti keeles
tags:
  - eesti
  - esinemine
  - konverents
  - majandus
  - poliitika
  - väärtused
  - video

---
Veetsin laupäeva Reformierakonna [majanduskonverentsil Restart][1]. Kogu üritus ise keerles oodatult liberaalse turumajanduse ümber, aga minu suureks rõõmks sisaldas lisaks teooriale ja käsiloleva kriisi analüüsile ka palju selgeid ettepanekuid ja ideid edasminekuks. Tahaks loota, et seoses võimupartei esindajate suure osakaaluga saalis neid nüüd kiiresti-kiiresti otsast täitma hakatakse. 

Minu enda sõnavõtt kukkus vist üsna kehvalt välja. Otsustasin, et kuna konkreetsetest maksu-, seaduse- jne ettepanekutest on juba paljud targemad mehed laval rääkinud, keskendun oma jutus majanduselu pehmemale poolele. Rääkisin sellest, kuidas üliliberaalses ja minimaalse riigi sekkumisega majanduskeskkonnas on siiski veel midagi, mida riik ja selle juhid peaksid üritama mõjutada: väärtused. Ja kui ma peaksin valima ühe väärtuse, mille osas Eesti on maailma tipp-innovaatoritest liiga kaugel maas, on see tolerants. Rääkisin vihast, mida minus tekitas see, et kui Postimehe toimetaja avaldab [sellise rassistliku ja ksenofoobse teksti][2], &#8220;suurimat kvaliteetlehte&#8221; lugevad massid rõkkavad. Ja kui sellised äärmused on avalikult tunnustatud, siis mis lootus on näha meil väikesed, avatuid, maailmas läbilöögivõimelisi innovaatoreid. Välis-innovaator ei tule keskkonda, kus puudub tolerants. Ja meie oma kõige kõvemad tehnoloogid võivad vabalt lahkuda riigist kuna keskkond on nende teistmoodi olemise (innovatsiooni eeldus!) suhtes vaenulik, mitte tunnustav. Isegi kui maksud on soodsamad. Kuna aeg oli väga napp, siis jäi palju ütlemata ja saalist ei tulnud ühtki küsimust. Sestap ka tunne, et läksin ehk konverentsi ülejäänud temaatikas liiga kaugele, või ei suutnud selle seotust majandusega päris kohale viia. Peaks võib-olla rohkem lahti kirjutama need mõtted.

UUENDATUD: [Avastasin YouTubest ka selle esinemise video][3].

Nagu juba [tavaks saanud][4], postitan oma päeva jooksul kogunenud märkmed teistelegi lugemiseks:

<!--more-->

Urmas Klaas:

  * Nielseni uuring &#8211; 93% eestlastest ja lätlastest usub, et nende riik on kriisis. 83% soomlasi usub, et nende oma ei ole.

[Johnny Munkhammar][5]:

  * Rootsis saad praktiliselt ise valida, millal pensionile jääd. Präänik on see, et mida hiljem, seda suurem pension. Aitab võidelda demograafilise ajapommi vastu.
  * Praeguse majanduskriisi ajal on Euroopas suurenenud Karl Marxi raamatute läbimüük sadu protsente. Inimesed arvavad, et see on vaba turumajanduse krahh. Aga see kriis tuleb hoopis valitsuste sekkumisest vabasse turgu.
  * USAs on väljastatud inimestele, kes ei suuda maksta oma maja omamise eest 1300 miljardi dollari ulatuses riigi toetustega laene.
  * Euro on käesolevas kriisis on olnud väga oluline. Vaadake riike nagu Itaalia &#8211; mitte kunagi varem pole neil rasketel aegadel olnud nii tugevat oma raha, ja seetõttu on kohe suur ports probleeme laualt maas.

[Siim Kallas][6]:

  * Ka prantsuse revolutsioonile eelnesid kolme valitsuse läbikukkunud katsed läbi viia majandusreforme.
  * Madriidis on eeslinn, mis buumi käigus ehitati 30,000 inimesele. Seal on täna 348 elanikku.
  * Hiina mänguasjade eksport on langenud 50%
  * Iirimaa eelarve puudujääk -5%, järgmisel -7%. Põhjuseks valitsuse sekkumine erasektorisse.
  * Prantsuse president lubab luua 300,000 uut töökohta&#8230; avalikus sektoris.
  * Vaja on muuta ühiskonna hoiakuid, mis tooksid inimesi ettvõtlusesse.
  * Töös on Euroopa Bakalaureus eesmärgiga tagada laste hariduse jätkumine tööjõu vabal liikumisel kustahes Euroopas.
  * Kriis on ka hea aeg generatsioonivahetuseks. On meil Eestis ja Euroopas piisavalt uusi ettevõtjaid, kes teatepulga üle võtaks?

[Rein Lang][7]:

  * Eestis on 200,000 inimest, kes on registrite järgi ettevõtlusega seotud (15%), aga ettevõtlustulu deklareeris vaid 2%! (Luxembourgis 20%)
  * E-äriregistris saab kasutada nüüd ka Portugali, Belgia id-kaarte ja Leedu mobiil-id&#8217;d. Selle eedasiarendamise eelarve järgmiseks aastaks on riigieelarves null krooni.
  * Ettevõtlusvorm ei saa olla erineva maksustamise aluseks (FIE vs ettevõte). FIE-tsirkuse lõpetamiseks on üks võimalus eemaldada täisühingu loomise piirang, et seal peaks olema kaks osanikku.
  * Meil on vaja õigusaktide revisjoni. Meil on sadu ja tuhandeid õigusakte, mis tegelevad ettevõtluse pärssimisega ja nende mõjuanalüüs võiks näidata hoopis positiivset tulemust nende kohesest tühistamisest.
  * Kuidas kiirendada haldusreformi? Kaotaks ära maavalitsused! Omavalitsused peaksid siis kohe hakkama koonduma, liituma või vähemalt omavahel rääkima, sest neil kaoks pea kohtalt maavalitsus, kelle rinnal nutmas käia.
  * Ettevõtja registreerimisele panna lävi. Kui tädi müüb tee ääres kukeseeni, miks me nõuame, et ta ennast FIEks teeks? Ja kui ta ei tee, on ta kurjategija? Aitaks nt alampiir, et alla 100k või 200k käibe aastas pole eraldi registreerimist vaja
  * Mis seadust oleks vaja, et sÕnavabadus oleks tõeline, mitte näiline? Et uue idee väljaütlemisele ei järgneks rõve sõim?

[Viljar Arakas][8]:

  * Volvo 2007 Q3 vs 2008, raskeveokite tellimuste langus: 40000 -> 115. -99.7%
  * Eesti teenusteäri tootlikus on 21% Iirimaast ja 30% taanist, kuigi osakaal SKP&#8217;st (67%) tundub täitsa OK. on puhtalt selle tootlikkusevahe täitmises peidus aastaid SKP kasvu.
  * Riik ei peaks andma alustavatele uutele ettevõtjatele raha. Nad peavad selle ise &#8220;võitjate põlvkonnalt&#8221; või riskikapitalistidelt tõstma. Kui ei saa, siis pole nad ise piisavalt head või idee piisavalt hea.

[Terry Miller][9]:

  * Estonian economic environment #12 in the world, is &#8220;77.8% Free&#8221; (Heritage index). EU average 66%, World avg 60%. 
  * Out of 10 viewed components in 2008 only government size and labour freedom are below world average. If there were ANY area of public policy you focus on, fix the labour market regulation.
  * in 2009, 6 out of 10 components will drop. Not because Estonia has done anything wrong, but others are doing better/more.

[Pekka Roine][10]:

  * Knowledge is in the heads. Business focuses on the body. How do a suit and tie benefit the head?
  * Offices are for bodies, working hours for counting them.
  * Knowledge economy needs Invention, Innovation, Independence, Enterpreneurship, Risk taking. NONE of these things are really taught at schools, encouraged by the past, endorsed by society, supported by bankruptcy law.
  * We take pride in societies where Prime Minister has TV crews and microphones demanding answers every day. Have you seen a CEO being constantly asked &#8220;what are you doing today, what do you think of these things&#8221;

[Andrus Ansip][11]:

  * Meil on 84000 ehitajat, see on mõne aastaga kahekordistunud. Kinnisvaramull lõhkes, aga eelmises kvartalis vähenes ehitajate arv vaid 2000 võrra. Seega pole struktuurimuutused veel alanud.

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2008%2F11%2Frestart_konverentsilt%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://www.re-start.ee/index.html
 [2]: http://www.postimees.ee/?id=48526
 [3]: http://sten.tamkivi.com/2008/12/a_little_rant_on_values_and_in.html
 [4]: http://sten.tamkivi.com/mt-search.cgi?blog_id=1&tag=conference&limit=20
 [5]: http://www.re-start.ee/majandus-reformierakond-johnny-munkhammar/
 [6]: http://www.re-start.ee/majandus-reformierakond-siim-kallas/
 [7]: http://www.re-start.ee/majandus-reformierakond-rein-lang/
 [8]: http://www.re-start.ee/majandus-reformierakond-viljar-arakas/
 [9]: http://www.re-start.ee/majandus-reformierakond-terry-miller/
 [10]: http://www.re-start.ee/majandus-reformierakond-pekka-roine/
 [11]: http://www.re-start.ee/majandus-reformierakond-andrus-ansip/