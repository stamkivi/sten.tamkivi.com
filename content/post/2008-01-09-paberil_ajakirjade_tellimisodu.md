---
title: Paberil ajakirjade tellimisodüsseia
author: sten
type: post
date: 2008-01-09T13:46:31+00:00
url: /2008/01/paberil_ajakirjade_tellimisodu/
dsq_thread_id:
  - 229047087
tweet_this_url:
  - https://bit.ly/escbEJ
tt_auto_tweet:
  - 'false'
tt_auto_tweet_text:
  - 'New post: [TITLE] [URL]'
categories:
  - Eesti keeles
tags:
  - e-äri
  - eesti
  - meedia

---
Pikkade pühade ajal kodus vegeteerides ja putkast ostetud erinevaid ajakirju vahelduseks paberil lapates tekkis tunne, et mõned neist võiksid regulaarselt kodus käia. Neli kodu- ja kolm välismaist. Tundus, et tahaksin need kõik korraga ära tellida ja kõige eest maksta otsekorraldusega &#8212; ma ei tea ju ette, kas tegelikult tüdinen juba kolme kuu pärast täiendavast vanapaberist või jääb ka 12-kuusest fikseeritud perioodist väheks ja pean mingil hetkel pikendustega mässama.

Mul ei olnud hetkekski kahtlust, et selle asja saab tänapäeval kiiresti internetis korda ajada. Võta näpust.

<!--more-->

Esiteks, saite, mis pakuvad tellimisvõimalusi, leidsin liigagi palju ja kõigil mõni asi hästi ja teine halvasti:

  * [Eesti Post][1] &#8211; kõik soovitu justnagu olemas, nii kohalik kui rahvusvaheline. Aga ei mingeid otsekorraldusi. Ja mistahes välismaa väljaande tellimisel saabub veateade, et &#8220;Vali periood&#8221; valik on tegemata, mis siis et see dropdown muud ei sisaldagi kui &#8220;Vali periood&#8221;. Järgmine palun.
  * Express Post ([Tellimine.ee][2]) &#8211; reklaamlause &#8220;Kõik see ühest kohast &#8211; AS Express Post&#8221; tõlgendamisel tuleb arvestada, et &#8220;selle&#8221; hulgas on minu 7st soovitust 2 kodumaist ühikut. Kuigi neid saaks otsekorraldusega &#8211; passime.
  * PressHouse ([Telli.ee][3]) &#8211; Teine petlikult universaalse domeeninimega pakkuja. Minu seitsmest soovitust kirjastab Presshouse vaid kaht. Ei piisa, edasi.
  * [Kirilind][4] &#8211; No nii enam-vähem soovitud asjad olemas, 5/7st. Otsekorraldusega aga vaid sellised hitid nagu venekeelne Burda ja Popular Hot Rodding? Ei aitäh.
  * [Lehepunkt][5] &#8211; Tundub olevat kõige põhjalikum ajakirjanduse kataloog siinmail. Lähemal uurimisel kahjuks selgub, et Eesti väljaannete juures kirjas vaid müügikohad, tellimise nupp puudub. Oeh.

Selleks hetkeks olin juba nii tüdinenud, et tellisin välisasjad Lehepunktist, kohalikud kust juhtus (otseallikast telli.ee + siis ülejäänud Eesti Post vist lõpuks?), ehitasin internetipangas käsitsi (!) ca viis erinevat otsekorraldust ja küsisin naljaga pooleks paari kohaliku e-äri-sõbra käest, kas nad ei tahaks sellist jaburat kasutajasõbralikkuse vaakumit turul ära täita. Ja siis unustasin kogu jandi, uskudes et vaevalt sellega soovitud tulemus tegelikult kätte jõuab.

Ja nüüd, 8. jaanuaril 2008 (napp nädal pärast 30/12 hilisõhtul toimunud tellimusi), siiski üks üllatus tuli. Postkastis oli Lehepunkti ümbrik detsembrikuu Wirediga &#8211; tõepoolest, palusin alustada &#8220;nii ruttu kui võimalik&#8221;, mitte &#8220;jaanuarist&#8221;. Bravo!

Lisaks avastasin praegu &#8220;teenusepakkujate&#8221; linke siia kokku kopeerides, et Lehepunktis otsekorraldusega 76.50 krooni kuus maksev Wired oleks mulle Eesti Postist läinud maksma 188 krooni, kui nende pood poleks katki olnud. Oma algses uurimistöös hindu üldse ei vaadanudki, eeldades, et palju nii standardse toote hinnavahed ikka saavad olla&#8230; juhuslikult läks hästi.

Kokkuvõttes, head Lehepunkti-inimesed, pange endal eesti perioodika tellimine ka käima ja olekski see pisike turg teie oma?

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2008%2F01%2Fpaberil_ajakirjade_tellimisodu%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://post.ee/index.php?id=4984
 [2]: http://www.tellimine.ee/
 [3]: http://www.telli.ee
 [4]: http://www.kirilind.ee
 [5]: http://www.lehepunkt.ee