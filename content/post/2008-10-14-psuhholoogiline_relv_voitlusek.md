---
title: Psühholoogiline relv võitluseks idioot-kommentaatoritega
author: sten
type: post
date: 2008-10-14T11:58:38+00:00
url: /2008/10/psuhholoogiline_relv_voitlusek/
dsq_thread_id:
  - 229047331
tweet_this_url:
  - https://bit.ly/i3pQBs
tt_auto_tweet:
  - 'false'
tt_auto_tweet_text:
  - 'New post: [TITLE] [URL]'
categories:
  - Eesti keeles
tags:
  - innovatsioon
  - meedia

---
[YouTube][1] on välja arendanud ühe nutika lisavõimaluse: äsjakirjutatud kommentaari kuuldavalt kirjutajale ette lugemine:

[<img src="http://farm4.static.flickr.com/3209/2941499144_fd78c18ec2.jpg" width="471" height="204" alt="YouTube adds Audio Preview of Comments" />][2]

Eriti tore on see, et Google arendajad korjasid idee üles hiljutisest [XKCD veebikoomiksi naljast][3] ja lihtsalt tegidki kiiresti ära. Hetkel küll valikulise lisavõimalusena, mitte kohustusliku etapina kommentaari postitamisel.

Idee siis selles, et sappi pritsiv, ropendav, sõimav, grammatikareegleid eirav või täiesti artikuleerimatut võrgu-slängi kasutav anonüümne kommentaator peab kogu oma sopa enne omal nahal ja kõrvus personaalselt läbi elama, enne kui see teiste kasutajateni jõuab. Ja ehk võiks seeläbi tõesti sündida silutum sisu või isegi mõni eriti võigas postitus üldse ära jääda?

Eesti kommentaariumide &#8220;puhastamiseks&#8221; on küll eelregistreerimise nõudeid peale ja uuesti maha keeratud ja vahest ka [kampaaniaid korraldatud][4], aga isiklike kokkupuudete põhjal kommentaaridega ei tunneta küll mingit muutust eelarvamustest, kadedusest, pimedast vihast ja lahmimisest normaalse dialoogi suunas. 

Äkki võiks näiteks mõni suurem päevaleht oma kommentaaripostitajatele ilusas eesti keeles kohustuslikku etteütlust teha? Kiirustage, kes esimesena jõuab &#8211; [tehnoloogia selleks on ju kõigile olemas][5].

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2008%2F10%2Fpsuhholoogiline_relv_voitlusek%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://youtube.com
 [2]: http://www.flickr.com/photos/seikatsu/2941499144/ "YouTube adds Audio Preview of Comments by seikatsu, on Flickr"
 [3]: http://xkcd.com/481/
 [4]: http://www.leim.ee/
 [5]: http://www.eki.ee/keeletehnoloogia/projektid/syntees/