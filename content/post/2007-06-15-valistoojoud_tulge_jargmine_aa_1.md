---
title: Välistööjõud? Tulge järgmisel aastal tagasi, siis teame ehk rohkem
author: sten
type: post
date: 2007-06-15T09:20:15+00:00
url: /2007/06/valistoojoud_tulge_jargmine_aa_1/
tweet_this_url:
  - getnew
dsq_thread_id:
  - 311440014
tt_auto_tweet:
  - 'false'
tt_auto_tweet_text:
  - 'New post: [TITLE] [URL]'
categories:
  - Eesti keeles

---
[Postimees kirjutas][1], et [valitsus hakkab arutama][2] välistööjõu piirangute vähendamist. Kuigi põhivoolu-meediale omaselt on keeratud jutt Pakistani kokkade ja Karmeruni(?!) kui tööjõuallika peale, et kommentaatoritel oleks mida närida ja eesti rahvuse hukku ennustada, on probleem jätkuvalt olemas ka oluliselt kõrgemalt kvalifitseeritud spetsialistide osas, näiteks IT-s. [Kuni me ise ei suuda koolitada][3], on vaja abi väljast.
  
Protokollist ei leidnud ma otsuste kohta märki, aga [pressikonverentsi stenogrammis][4] midagi siiski oli:

> Mall Mälberg, Eesti Raadio
  
> Kas valitsus arutas täna võõrtööjõu sissetoomisega seonduvat?
> 
> Andrus Ansip
  
> Me arutasime kabinetinõupidamisel juba teist korda võõrtööjõuga seonduvat ja otsustasime, et vastavad seadusemuudatused esitatakse majandus- ja kommunikatsiooniministeeriumi ja siseministeeriumi poolt 1. novembriks 2007. Hea oleks, kui seadus võiks juba jõustuda 1. jaanuarist 2008. Arvata võib, et päris nii see ei lähe, aga esimese kvartali lõpuks 2008 peaks need seadused ikkagi jõustuma. Suuri muudatusi me võrreldes sellega, mida me pärast eelmist kabinetinõupidamise istungit otsustasime, praegu ei teinud. Otsustasime, et me ei laienda või ei suurenda sisselubatavate inimeste arvu – vormiliselt see arv küll muutub, kuid me kaotame ära igasugused erandid ja kõik Eestis tööle asuvad inimesed käivad siis ühtse limiidi alla. Tööga on edasi mindud ja ma usun, et 1. novembriks on need seadusemuudatused ka juba Riigikogule üle antud.</p>
Seega, näis mis sügis ja talv ja siis kevad toovad. Küll õiges suunas, aga aaaaeeeeeglaaaaseeeelt hekseldab riigiaparaat, aeglaselt. Tolles poliitilises unistuses nimega &#8220;teadmistpõhine majandus&#8221; tehakse otsuseid tundide, päevade või äärmisel juhul nädalatega. Aasta(d) venitamist lükkavad seda ainult kaugemale.
  
PS: kahjuks isegi peaminister räägib jätkuvalt _võõr-_ mitte _välis_tööjõust. [Ma arvan jätkuvalt, et sellel teemal läbimuuret ei tule enne kui semantika ja mõtteviis muutuvad][5].

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2007%2F06%2Fvalistoojoud_tulge_jargmine_aa_1%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://www.postimees.ee/130607/esileht/siseuudised/265993.php
 [2]: http://www.valitsus.ee/brf/index.php?id=284531&tpl=1006
 [3]: http://sten.tamkivi.com/2007/06/ma_ei_taha_et_koik_helged_pead.html
 [4]: http://www.valitsus.ee/brf/index.php?id=284673&tpl=1007&external=&search=&aasta=
 [5]: http://sten.tamkivi.com/2007/01/valistoojoud_jaa_hakkab_sulama/