---
title: Välisinvesteeringud, väljamurdmine maailma ja Mikser
author: sten
type: post
date: 2011-02-20T12:00:02+00:00
url: /2011/02/valisinvesteeringud-valjamurdmine-maailma-ja-mikser/
tt_auto_tweet:
  - 'false'
tt_auto_tweet_text:
  - 'Blogipostitus: [TITLE] [URL]'
tweet_this_url:
  - https://bit.ly/h2lKBU
tt_tweeted:
  - http://twitter.com/seikatsu/status/39293199273041920
tt_tweeted_date:
  - 2011-02-20 12:00:03
dsq_thread_id:
  - 235329218
categories:
  - Eesti keeles
tags:
  - eesti
  - konverents
  - majandus
  - poliitika
  - skype
  - startups
  - valimised

---
Reedel toimus Eesti Tööandjate Keskliidu iga-aastane [Tuulelohe Lend][1], kuhu ma kohale ei jõudnud, aga olen pisteliselt lugenud sealsetest esinemistest tekkinud uudisnupukesi.

Näiteks [Äripäev vahendab][2] [Allani][3] seisukohta, et otseinvesteeringud kipuvad meile tulema väärtusahela alumisse otsa ja seetõttu peaks nende peibutamise asemel riik neist enam stimuleerima Eesti oma kapitalil ettevõtete maailma murdmist.

Oluline teemapüstitus. Mina arvan, et meil on 5-10 aasta perspektiivis veel kindlasti mõlemaga vaja aktiivselt tegeleda. Kuniks Eestisse registreeritud peakorteriga startuppe maailma suurimaiks inkubeerime ja stimuleerime (vt [Eesti Startupijuhtide klubi][4], [OpenCoffee Tallinn][5], [Garage48][6], [MKM Startup Estonia][7] jne) on Eesti majandusel ilmselt jätkuvalt rõõmu ka Skype&#8217;i, Playtech&#8217;i jt välismaiste peakorteritega, aga suuresti Eesti ajupotentsiaali baasil kasvavate tehnoloogiafirmade siia toodud töökohtadest, maksudest, võrgustikust ja kogemustest. Ja kardetavasti ka natuke kibedat kurbust kui [Barclay&#8217;s või IBM oma targad töökohad hoopis Leetu loovad][8].

Küll aga paluksin lugejatelt, eriti neil, kes viibisid Tuulelohel kohapeal ja/või kuuluvad Sotside toetajate sekka, pisut tõlkeabi samast sessioonist. Isegi näpuotsatäie soola abil, mida on õpetanud tarvitama meie online-ajakirjanduse keskmine tsitaadikvaliteet, ma lihtsalt ei saa aru, mida see parteijuhi seisukoht tähendada võiks programmi mõttes:

> &#8220;Oma investeeringutel põhinev Skype oleks veel tobedam kui välismaised otseinvesteeringud,&#8221; arvas samas rahvusliku majanduse diskussioonis sõna võtnud Sotsiaaldemokraatliku Erakonna esimees Sven Mikser.

[**UUENDATUD:** [tobeduse-müsteerium lahendatud][9]]

Jätkates [eelmise postituse valimiseelseid mõlgutusi][10]: kujutlege ette skaalat, mille ühes otsas (1) on aktiivselt meelitatavad välisinvesteeringud ja teises otsas (10) on eesti-keskselt formeeritud (asutajad, kapital, registreeritud peakorter, maksuresidentsus, töökohad) &#8220;meie oma&#8221; ettevõtlus.

Kõhutunde järgi ütleks, et täna on Eesti selle skaala välisinvesteeringute-meelitamise otsas, nii 2-3 kandis? Kus me aga sellel skaalal peaksime olema, Riigikokku püüdlevate erakondade ja kandidaatide arvates? Ja milliste aktiivsete meetmetega nad skaalal sinna punkti jõuda plaanivad?

Vastusepakkumised ja diskussioon on väga teretulnud.

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2011%2F02%2Fvalisinvesteeringud-valjamurdmine-maailma-ja-mikser%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://www.tuulelohe.ee/et/tuulelohe
 [2]: http://www.ap3.ee/?PublicationId=1f0073ca-f013-4496-9a62-0db3ec97ad9e
 [3]: http://ee.linkedin.com/in/allanmartinson
 [4]: http://startupclub.edicypages.com/
 [5]: http://opencoffeetallinn.com/
 [6]: http://garage48.org/en
 [7]: http://www.mkm.ee/ariideede-juurdevool-ja-ettevoteteks-kasvamine/
 [8]: http://www.bloomberg.com/news/2010-09-17/ibm-venture-in-lithuania-shows-investment-czar-may-beat-baltic-rivals.html
 [9]: http://sten.tamkivi.com/2011/02/valisinvesteeringud-2-tore-ei-ole-tobe/
 [10]: http://sten.tamkivi.com/2011/02/kuidas-valida-keda-valida/