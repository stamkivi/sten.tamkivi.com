---
title: Eesti aasta ettevõtja valitud
author: sten
type: post
date: 2008-11-06T12:39:30+00:00
url: /2008/11/eesti_aasta_ettevotja_valitud/
tweet_this_url:
  - https://bit.ly/ie27Kc
tt_auto_tweet:
  - 'false'
tt_auto_tweet_text:
  - 'New post: [TITLE] [URL]'
dsq_thread_id:
  - 291672798
categories:
  - Eesti keeles
tags:
  - eesti
  - ettevõtlus

---
Palju õnne Jaan Puusaagile, kes [kuulutati eile Ernst&Youngi korraldatud Aasta Ettevõtja konkursi võitjaks][1]. See konkurss toimus Eestis esimest korda, aga on juba paarikümneaastase traditsiooniga rahvusvahelise [Entrepreneur of the Year][2] nö kohalikuks eelvooruks. Eesmärgiks muidugi esile tõsta ja tunnustada neid inimesi meie seas, kes võtavad riske ja viivad majandust edasi, asutades ja juhtides kiiresti kasvavaid, edukaid ettevõtteid.

Mul oli au sel aastal osaleda selle ürituse zhüriis, väga huvitav kogemus. Ettevõtja, või veelgi enam halvamaigulise &#8220;ärimehena&#8221; kujutab Eesti avalikkus tavaliselt ette kasuahnet Tallinna meest. Esimese filtri järel välja valitud paarikümne kandidaadi seaks oli nii mehi kui naisi, nii Tallinnast kui Põlvast, mitme eri rahvuse ja emakeelega. Kõrgtehnoloogia kõrval erameditsiin, koolitus ja puidutööstus.

Juba viie finalistini (lisaks siis Valeri Iltšenko (Envirolyte Industries International OÜ), Jelena Masli (RGR Airon OÜ) , Andrus Loog (Taastava Kirurgia Kliinik AS) ja Taavi Kotka (Webmedia AS)) jõudmine oli omajagu keerukas ülesanne, aga usun et nad kõik on väärt eeskujuks tõstmist. Nad loovad midagi uut, mitte pelgalt ei vahenda. Nad on loonud kümneid ja sadu töökohti. Kõigi nende tegevuses on ekspordil suur või üha kasvav roll. Nad hoolivad ühiskonnast ja keskkonnast enda ümber laiemalt kui oma firma kitsad huvid nõuaksid. Ohutu palgatöö asemel võtavad nad igapäevaselt riske oma aja, nime ja kapitaliga. Need on kõik kriteeriumid, mis mulle isiklikult valiku tegemisel olulised olid.

Kõige-kõige kõvema välja valimine sellest viisikust ei olnud üldse lihtne, aga usun, et Jaan Puusaag on [Krimeltet][3] ehitades teinud midagi selgelt esiletõstmist väärt, teistel kandidaatidel on loodetavasti veel võimsam tähelend oma ettevõtetega veel ees. Kui paljud üldse teadsid enne sellest miljardikroonise käibega, 95% eksportivast, kolmesajapealisest ja omas valdkonnas maailma Top5 kuuluvast tootmisettevõttest meie oma &#8220;tagahoovis&#8221;? Loodan, et tänu sellele konkursivõidule teatakse rohkem. Ja kuulatakse hoolega, mis Jaanil tema kogemuste põhjal öelda on, et meil selliselt kasvavaid firmasid rohkem oleks.

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2008%2F11%2Feesti_aasta_ettevotja_valitud%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://www.postimees.ee/?id=46816
 [2]: http://www.ey.com/global/content.nsf/US/EGCS_-_Entrepreneur_of_the_Year_Awards_-_Overview
 [3]: http://www.krimelte.ee