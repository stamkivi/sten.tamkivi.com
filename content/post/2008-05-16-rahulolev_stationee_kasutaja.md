---
title: Rahulolev station.ee kasutaja
author: sten
type: post
date: 2008-05-16T14:26:59+00:00
url: /2008/05/rahulolev_stationee_kasutaja/
tweet_this_url:
  - https://bit.ly/fQgIoy
tt_auto_tweet:
  - 'false'
tt_auto_tweet_text:
  - 'New post: [TITLE] [URL]'
dsq_thread_id:
  - 264759196
categories:
  - Eesti keeles
tags:
  - eesti
  - meedia
  - startups

---
Olen nüüd vast kuu aega kasutanud [news.station.ee][1] ja [blogs.station.ee][2] teenuseid ja väga rahul. Miks?

  * NEWS.station avalehe valik näidata enam kui neljas või kuues kanalis kajastatud lugu aitab kiiresti pildi ette saada hetkel &#8220;kuumadest&#8221; teemadest
  * Konkreetse teema vaade võiks olla iga meediahuvilise sagedane tööriist, et näha kuidas praktiliselt sünnib uudis. Näiteks nagu [selles juhuslikus näites][3], kus Postimees on kirjutanud uudise valmis juba siis kui Äripäev alles toore pressiteate veebi paneb. Ja Päevaleht on pea poolteist tundi maas.
  * Station teeb suurepärast tööd eestikeelsest tekstist organisatsioonide ja inimeste pärisnimede tuvastamisel. Näiteks, mida kirjutatakse Eesti lehtedes [Skype kohta][4] või [allakirjutanust][5].
  * Mistahes võtmesõnaotsingu peale on võimalik tellida endale RSS-voog (nt [Skype-teemaline siin][6]). Selline ülimalt lihtne lahendus astub kõvasti kandadele senistele meediamonitooringu teenuse pakkujatele ja ilmselt sisaldab koos lisaväärtusteenustega (nt tänasest rohkem reaalajas indekseerimine) vihjeid, kust Station raha võiks teenima hakata.
  * Mistahes teema juures näidatavad seotud isikud ja organisatsioonid tõesti hakkuvadki teemaga. Ja näitavad teinekord päris huvitavaid &#8220;kes kellega käib&#8221; või &#8220;&#8230; äri ajab&#8221; seoseid.
  * [Inimeste][7] ja [organisatsioonide edetabelid][8] annavad ülevaate, kes hetkel sündmuste keerises on (või kelle PR-meeskond enim hoos).

Kõik ülaltoodu toimib kenasti ka kõigi Eesti blogide sisu analüüsil &#8211; asenda vaid news. URLi ees [blogs.station.ee][2] vastu. Lisaks arvutatakse [Technorati][9] eeskujul kohalike blogide neile viitamiste hulgal põhinevat &#8220;[autoriteetsust][10]&#8220;. Ja ma ei näe põhjust, miks tulevikus ei võiks katta ka teisi sotsiaalse meedia liike &#8211; (erialased) foorumid, sotsiaalvõrgustikud. Ja kindlasti ootaks ka NEWS.stationisse juurde kanaleid, mida nishimaid seda parem &#8211; Delfist ja Maalehest maakonnalehtedeni.

Minu esimene RSS-lugeja oli kunagi kodumaine [FeedReader][11], millelt tänaseks olen kolinud veebipõhise [Google Readeri][12] peale, et oma infole eri kohtadest ja seadmetelt ligi saada. Aga mul on väga hea meel, et [Toomas ja co][13] on oma FeedReaderi loomise käigus tekkinud suurepärased teadmised sisuagregatsioonist samuti edukalt veebi kolinud. Ahjaa, [nad peavad blogi ka][14].

<iframe src="http://www.facebook.com/plugins/like.php?href=http%3A%2F%2Fsten.tamkivi.com%2F2008%2F05%2Frahulolev_stationee_kasutaja%2F&layout=standard&show_faces=true&width=450&action=like&colorscheme=light&height=80" scrolling="no" frameborder="0" style="border:none; overflow:hidden; width:450px; height:80px;" allowTransparency="true"></iframe>

 [1]: http://news.station.ee/
 [2]: http://blogs.station.ee
 [3]: http://news.station.ee/story/7123607
 [4]: http://news.station.ee/topic/Skype
 [5]: http://news.station.ee/topic/Sten_Tamkivi
 [6]: http://news.station.ee/rss.php?topic=3142
 [7]: http://news.station.ee/ratings/
 [8]: http://news.station.ee/ratings/2
 [9]: http://technorati.com
 [10]: http://blogs.station.ee/ratings/byauthority
 [11]: http://www.feedreader.com/
 [12]: http://reader.google.com
 [13]: http://www.feedreader.com/aboutus
 [14]: http://blog.freqmedia.com/